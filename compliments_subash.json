{

  "anytime" : [
  	"अधिगत्य गुरोर्ज्ञानं छात्रेभ्यो वितरन्ति ये ।\nविद्यावात्सल्यनिधयः शिक्षका मम दैवतम् ॥\nLine One Meaning\nLine 2 meaning",
	"अश्वस्य भूषणं वेगो मत्तं स्याद् गजभूषणम् ।\nचातुर्यम् भूषणं नार्या उद्योगो नरभूषणम् ॥",
	"अलसस्य कुतो विद्या अविद्यस्य कुतो धनम् ।\nअधनस्य कुतो मित्रं अमित्रस्य कुतः सुखम्",
	"अष्टादशपुराणेषु व्यासस्य वचनद्वयम् ।\nपरोपकारः पुण्याय पापाय परपीडनम् ॥",
	"अहं नमामि वरदां ज्ञानदां त्वां सरस्वतीम् ।\nप्रयच्छ विमलां बुद्धिं प्रसन्ना भव सर्वदा ॥",
	"अब्धेः क्षारं जलं पीत्वा वर्षन्ति मधुरं भुविम् ।\nपरोपकारे निरताः कथं मेघा न सज्जनाः ॥",
	"अपेक्षन्ते न च स्नेहं न पात्रं न दशान्तरम् ।\nसदा लोकहिते युक्ता रत्नदीपा इवोत्तमाः ॥",
	"अष्टादशपुराणानां सारं व्यासेन कीर्तितम् ।\nपरोपकारः पुण्याय पापाय परपीडनम् ॥",
	"अधमा धनमिच्छन्ति धनं मानं च मध्यमाः ।\nउत्तमा मानमिच्छन्ति मानो हि महताम् धनम् ॥",
	"अपि स्वर्णमयी लङ्का न मे लक्ष्मण रोचते ।\nजननी जन्मभूमिश्च स्वर्गादपि गरीयसी ॥",
	"अश्वं नैव गजं नैव व्याघ्रं नैव च नैव च ।\nअजापुत्रं बलिं दद्यात् देवो दुर्बलघातकः ॥",
	"अग़ाधजलसञ्चारी गर्वम् नायाति रोहितः ।\nअङ्गुष्टोदकमात्रेण शफरी फप्र्हरायते ॥",
	"अन्नदानं परं दानं विद्यादानमतः परम् ।\nअन्नेन क्षणिका त्रुप्तिर्यावज्जीवं च विद्यया ॥",
	"अल्पकार्यकराः सन्ति ये नरा बहुभाषिणः ।\nशरत्कालिनमेघास्ते नूनं गर्जन्ति केवलम् ॥",
	"अन्नं वस्त्रं निवासश्च ज्ञानमारोग्यमेव च ।\nविज्ञानं राष्ट्रनिष्ठा च सन्मार्गश्चाष्टमो मतः ॥",
	"अतिलोभात्कुबेरोऽपि दरिद्रो निश्चितं भवेत् ।\nमितव्ययात् दरिद्रोऽपि निश्चितं धनवान् भवेत् ॥",
	"अर्थागमो नित्यमरोगिता च प्रिया च भार्या प्रियवादिनी च ।\nवश्यश्च पुत्रोऽर्थकारी च विद्या षड् जीवलोकस्य सुखानि राजन् ॥", 
	"अतितृष्णा न कर्तव्या तृष्णां नैव परित्यजेत् ।\nशनैः शनैश्च भोक्तव्यं स्वयं वित्तमुपार्जितम् ॥ ",
	"अकृत्यं मन्यते कृत्यमगम्यं मन्यते सुगम् ।\nअभक्ष्यम् मन्यते भक्ष्यम् स्त्रीवाक्यप्रेरितो नरः ॥",
	"अविश्रामं वहेद्भारं शीतोष्णं न च विन्दति ।\n\nससन्तोषस्तथा नित्यं त्रीणि शिक्षेत गर्दभात् ॥",
	"अतिपरिचयादवज्ञा सन्ततगमनादनादरो भवति ।\nमलये भिल्लपुरन्ध्री चन्दनतरुकाष्ठमिन्धनं कुरुते ॥",
	"अजरामरवत् प्राज्ञो विद्यामर्थञ्च साधयेत् ।\nगृहीत इव केशेषु मृत्युना धर्ममाचरेत् ॥",
	"अयं निजः परो वेऽति गणना लघुचेतसाम् ।\nउदारचरितानां तु वसुधैव कुटुम्बकम् ॥",
	"अतितीक्ष्णेन खड्गेन वरं जिंव्हा द्विधा कृता ।\nन तु मानं परित्यज्य यच्छ यच्छेति भाषितम् ॥",
	"अहो किमपि चित्राणि चरित्राणि महात्मनाम् ।\nलक्ष्मीस्तृणाय मन्यन्ते तद्भरेण नमन्त्यपि ॥",
	"अकृत्वा परसन्तापं अगत्वा खलमन्दिरम् ।\nसाधोर्मार्गमनुत्सृज्य यत्स्वल्पमपि तद् बहु ॥",
	"अशनं मे वसनं मे जाया मे बन्धुवर्गो मे ।\nइति मे मे कुर्वाणं कालवृको हन्ति पुरुषाजम् ॥", 
	"अहञ्च त्वञ्च राजेन्द्र लोकनाथावुभावपि ।\nबहुव्रीहिरहं राजन् षष्ठी तत्पुरुषो भवान् ॥",
	"अव्याकरणमधीतं भिन्नद्रोण्यतरङ्गिणीतरणम् ।\nभेशजमपथ्यसहितं त्रयमिदं कृतं न कृतम् ॥",
	"अहो दुर्जनसंसर्गात् मानहानिः पदे पदे ।\nपावको लोहसङ्गेन मुद्गरैरभिताड्यते ॥",
	"अहं स्वर्णं न मे दुःखमग्निदाहे न ताडने ।\nएतत्तु मे महादुःखं गुञ्जया तोलयन्ति माम् ॥", 
	"अज्ञानतिमिरान्धस्य ज्ञानाञ्जनशलाकया ।\nचक्षुरुन्मीलितं येन तस्मै श्रीगुरवे नमः ॥",
	"अभीप्सितार्थसिध्यर्थं पूजितो यः सुरासुरैः ।\nसर्वविघ्नहरस्तस्मै श्रीगणाधिपतये नमः ॥",
	"अनाचारेण मालिन्यम् अत्याचारेण मूर्खता ।\nविचाराचारयोर्योगः स सदाचार उच्यते ॥",
	"अर्थनाशं मनस्तापं गृहे दुश्चरितानि च ।\nवञ्चनं चापमानं च मतिमान्न प्रकाशयेत् ॥",
	"अर्थेन तु विहीनस्य पुरुषस्याल्पमेधसः ।\nक्रियाः सर्वा विनश्यन्ति ग्रीष्मे कुसरितो यथा ॥",
	"अग्रतः संस्कृतं मेऽस्तु पुरतो मेऽस्तु संस्कृतम् ।\nसंस्कृतं हृदये मेऽस्तु विश्वमध्येऽस्तु संस्कृतम् ॥",
	"असितगिरिसमं स्यात् कज्जल्ं सिन्धु पात्रं सुरतरुवरशाखा लेखनी पत्रमुर्वी ।\nलिखति यदि गृहीत्वा शारदा सर्वकालं तदपि तव गुणानामीश पारं न याति ॥",
	"अपारे काव्यसंसारे कविरेकः प्रजापतिः ।\nयथास्यै रोचते विश्वं तथा वै परिवर्तते ॥",
	"अधनाधि निवर्तन्ते ज्ञातयः सुहृदो जनाः ।\nअपुष्पादफलाद्वृक्षात् यथा सर्वे पतत्रिणः॥",
	"अस्माकं बदरीचक्रं युष्माकं बदरीतरुः ।\nबादरायणसम्बन्धात् यूयं यूयं वयं वयम् ॥",
	"अहम्पूरुषो भारतीयोऽस्मि नूनंन धैर्यङ्कदाचित्त्यजेयं विपत्सु ।\nस्वकर्तव्यनिष्ठां न वा विस्मरेयं यतिष्ये स्वराष्त्रस्य कल्याणहेतोः ॥",
	"अहम्भारती स्त्री स्वयं शक्तिरूपा मयि श्रीश्च दुर्गा तथा शारदा च ।\nत्यजेयं कदाचिन्न शीलाभिमानं विरोद्धुं तु सिद्धाहमन्याय्यरूहीः ॥",
	"अञ्जलिस्थानि पुष्पाणि वासयन्ति करद्वयं ।\nअहो सुमनसां प्रीतिर्वामदक्षिणयोः समा ॥",
	"अङ्गारा अञ्जलिस्था हि दाहयन्ति करद्वयम् ।\nअहो दुर्मनसां वैरं वामदक्षिणयोः समम् ॥",
	"अनुदिनमनुतापेनास्म्यहं राम तप्तःपरमकरुणमोहं छिन्धि मायासमेतम् ।\nइदमतिचपलं मे मानसं दुर्निवारं भवति च बहुखेदस्त्वां विना धाव शीघ्रम् ॥",
	"अतिकुपिताऽपि सुजना योगेन मृदूभवन्ति न तु नीचाः ।\nहेम्नः कठिनस्यापि द्रवणोपायोऽस्ति न तृणानाम् ॥",
	"अस्यां सखे बधिरलोकनिवासभूमौ किं कूजितेन किल कोकिल कोमलेन ।\nएते हि दैवहतकास्तदभिन्नवर्णं त्वां काकमेव कलयन्ति कलानभिज्ञाः ॥",
	"अभिवादनशीलस्य नित्यं वृद्धोपसेविनः ।\nचत्वारि तस्य वर्धन्ते आयुर्विद्या यशो बलम् ॥",
	"अम्बा यस्य उमादेवी जनको यस्य शङ्करः ।\nविद्या ददाति सर्वेभ्यः स नः पातु गजाननः॥"

 











  ]
}
